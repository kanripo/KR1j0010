# -*- mode: mandoku-view -*-
#+TITLE: 羣經音辨
#+DATE: 2015-09-23 09:41:09
#+PROPERTY: JUAN 8
<pb:KR1j0010_SBCK_008-1a>¶
羣經音辨後序¶
　左承務郎知汀州寧化縣主管勸農公事兼兵馬監押王　觀國¶
沈隱侯髙才博洽名亞董遷始譜四¶
聲用分清濁以彰天子聖哲及製郊¶
居賦示草王筠筠讀至雌霓(翻/五的)連蜷¶
沈撫掌欣抃曰僕甞恐人呼爲霓(翻/五&KR0006;)¶
次至墜石磓星冰垂埳而帶坻筠皆¶
擊節約曰知音者希眞竒殆絶所以¶
<pb:KR1j0010_SBCK_008-1b>¶
相要政在此數句耳嗚呼郊居賦一¶
篇無甚髙論尚病世俗不能辨其音¶
況羣經乎約欲正音徒留意於詞章¶
含宫咀商惡覩五經之微奥是冝梁¶
武不甚遵用涕唾視之又何足怪夫¶
國朝之興首以六經涵養士&KR0011;逮¶
仁廟當宁儒風載郁典章粲然¶
文元賈魏公緫角邃曉羣經章解句¶
<pb:KR1j0010_SBCK_008-2a>¶
達累官國子監譽望甚休遷崇政殿¶
&KR0003;書天章閣侍講慶曆嘉祐中大拜¶
居政地海内乂寧其在經筵甞進所¶
著書曰羣經音辨凡五門七卷爲後¶
學蓍&KR0027;有　詔頒行實康定二年十¶
有一月也　公以經術致將相出入¶
文武有謀有庸被知¶
裕陵始終如一勲上柱國邑戸萬五¶
<pb:KR1j0010_SBCK_008-2b>¶
千其遭遇之厚極儒者榮下視沈約¶
見薄於蕭梁眞局促轅下駒耳故能¶
推其所學西破趙元昊南走儂智髙¶
外絶契丹之謀内弭甘陵之變羣經¶
之効昭若日星自胡蝗翳天神汴失¶
守　六飛巡幸　駐蹕三呉戎事方¶
興斯文未喪¶
上留神經術登用鴻儒親札中庸班¶
<pb:KR1j0010_SBCK_008-3a>¶
賜多士發明奥境表章六經州建學¶
官敎覃溥率紹興己未夏五月臨安¶
府學推明¶
上意鏤　公音辨敷錫方州下逮諸¶
邑寧化號稱多士部屬臨汀新葺縣¶
庠衿佩雲集是書初下繕寫相先字¶
差豪釐動致魚魯且患不能周給諸¶
生固請刻本藏于黌館以廣其傳嘯¶
<pb:KR1j0010_SBCK_008-3b>¶
工東陽閱月方就解頤折角馳騁羣¶
經者自是遂得指南矣蓋五經之行¶
於世猶五星之麗乎天五嶽之蟠乎¶
地五行之蕃乎物五事之秀乎人康¶
濟羣倫昭蘇萬彚其功豈淺淺哉自¶
有經籍以來未甞無音沈熊著周易¶
音三卷王儉著尚書音四卷魯世達¶
著毛詩音二卷李&KR0100;著禮記音二卷¶
<pb:KR1j0010_SBCK_008-4a>¶
徐文逺著春秋左傳音三卷非無音¶
也無音辨尓是冝句讀不明師承謬¶
戾禮經以鼏爲羃左氏以蔿爲薳或¶
於老氏更載爲哉或於洪範改頗爲¶
陂以至讀景爲影命昭爲韻文異而¶
音同行翻有四召切有三文同而音¶
異旁及史傳諸子百家音雜字叢蓋¶
亦不勝其訛矣甚者武夫悍卒昧於¶
<pb:KR1j0010_SBCK_008-4b>¶
一丁老師宿儒惑於三豕取作屋穿¶
鎚之誚貽杖杜伏獵之譏乙屯殊形¶
乃定異狀忌水乃改洛爲雒惡走乃¶
省隨爲隋&KR0011;用俗文俱縁臆出以下¶
上爲下上以縱撗爲縱撗謚煬帝以¶
爲荒好竒乃尓易穆公而爲繆振古¶
如兹音辨之行固非小補漢唐藝文¶
志箋注之書有曰音隱有曰音略有¶
<pb:KR1j0010_SBCK_008-5a>¶
曰音義有曰音訓有曰音鈔有曰釋¶
音是其於音未必能辨有曰辨證有¶
曰辨疑有曰辨嫌有曰辨惑有曰辨¶
字有曰注辨是其所辨未必皆音獨¶
陽休之著書號辨嫌音又皆蕪累不¶
經爲魏收所薄惟　賈魏公沈研經¶
&KR0562;析&KR0011;辨音傳注箋題不爲曲釋櫛¶
理疑義啓沃　宸衷至先王治心守¶
<pb:KR1j0010_SBCK_008-5b>¶
身經理天下之微意&KR0204;物譬事豪析¶
縷解故其辨明舛誤是正羣書上不¶
欺乎君下不欺乎民愈久愈明千載¶
不泯　渡江之後峩冠博帶傳習益¶
多汀與虔鄰也民喜弄兵盜賊蜂起¶
郡城坐甲仰食如蠶方鄰壤用師日¶
疲饋運治賦餘暇獨與諸生雍容俎¶
豆間談經究微從事音辨幾於不達¶
<pb:KR1j0010_SBCK_008-6a>¶
時務也鏤板于學雖秀民隷業瀝懇¶
有陳亦長此邦者之所願欲也書舊¶
有序姑跋其後云紹興壬戌秋七月¶
中澣日官舎西齋序¶
汀州寧化縣學鏤板司書雷大方校勘¶
　右迪功郎汀州寧化縣東尉劉　嘉猷¶
　左迪功郎汀州寧化縣主簿胡　璉¶
　承節郎汀州淸流寧化兩縣巡檢鄧　助¶
<pb:KR1j0010_SBCK_008-6b>¶
　忠翊郎汀州巡捉私茶鹽劉　執禮¶
　成忠郎監潭州南嶽廟趙　子序¶
　成忠郎監潭州南嶽廟趙　子玶¶
　承節郎添差監汀州寧化縣稅趙　子立¶
　敦武郎監汀州寧化縣稅張　球¶
　武翼郎汀州邵武軍都巡撿使林　子重¶
　左奉議郎知汀州寧化縣丞陳　汝楫¶
　左承務郎知汀州寧化縣主管勸農公事兼兵馬監押王　觀國¶

