# -*- mode: mandoku-view; -*-
#+TITLE: 羣經音辨
#+DATE: 2016-04-12 14:30:37.097577
#+PROPERTY: ID KR1j0010
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR1j0010_WYG_007-1a>¶
　　欽定四庫全書¶
¶
　　羣經音辨卷七　　　　　宋　賈昌朝　撰¶
¶
　　辨字訓得失¶
¶
　　頌　　　　　　　　　原¶
¶
　　陔　　　　　　　　　冰¶
¶
　　乿　　　　　　　　　賡¶
¶
　　汜　　　　　　　　　蠵¶
¶
　　祁¶
¶
<pb:KR1j0010_WYG_007-1b>¶
　　頌从頁說文以為容貌字經典以為歌頌字而有形容¶
盛德之義詩周頌魯頌是也唐顔師古作正俗引魯頌¶
云新廟奕奕奚斯所作言奚斯制造此廟而王延壽靈¶
光殿賦不當云奚斯頌僖顔此說是矣然未究魯頌本¶
末又其失不自延壽自班固始臣今悉辨之夫頌天子¶
樂也而魯以周公之後得用天子禮樂因有魯頌而魯¶
人不自作受命於天子按子夏詩序僖公能遵伯禽之¶
法季孫行父請命於周使史克作頌是也且其閟宫卒¶
<pb:KR1j0010_WYG_007-2a>¶
章云新廟奕奕奚斯所作毛萇曰有大夫分子奚斯者¶
作是廟鄭康成曰奚斯作者敎護屬功課章程則是奚¶
斯作魯廟不作魯頌明矣班固兩都賦序乃云臯陶歌¶
虞奚斯頌魯者其失有以蓋固見詩人有指作詩主名¶
者如巷伯篇曰寺人孟子作為此詩崧髙烝民皆曰吉¶
甫作誦故以詩言奚斯所作是作魯頌誤也將班氏見¶
前世傳詩學者或有異說與¶
¶
　　○原說文本作厵(愚袁切)水泉本也省作原經典以地髙¶
<pb:KR1j0010_WYG_007-2b>¶
平為原又訓曰再周禮原蠶禮記未有原是也叔孫通¶
竊取再意為漢立原廟非也按禮宗廟無二主神者所¶
依祀不為瀆廟安得再乎通乗漢初尚儒學者苦少茍¶
出胸臆趣時立制失古逺矣使後世祠祀叢復儀典煩¶
䙝通其倡之¶
¶
　　○陔說文曰階次也从&KR0671;亥聲(古哀切)束晳補亡詩曰循¶
彼南陔釋曰陔隴也有登隴採蘭之義説文則自用六¶
書解訓字體而晳之言陔於詩義恐未為得按詩亡篇¶
<pb:KR1j0010_WYG_007-3a>¶
六其序存可以見義焉南陔曰孝子相戒以飬白華曰¶
孝子絜白華黍曰宜黍稷由庚曰万物由其道崇丘曰¶
万物極其髙大由儀曰万物得宜六序皆釋命篇名義¶
甚著則陔當訓戒明矣又可就取詩雅為證按郷飲酒¶
燕禮始宵雅三官卒歌於堂簾笙入而播此六詩焉及¶
爵樂無算賔醉而出則奏陔夏鄭康成曰陔之言戒也¶
終日燕飲酒罷以陔為節飲明無失禮夫南陔陔夏皆¶
樂章也鄭氏作訓正與子夏詩序義協¶
¶
<pb:KR1j0010_WYG_007-3b>¶
　　○冰尚書古文凝字説文亦曰水凝也从仌从水(魚陵切)¶
俗作凝按爾雅釋器曰冰脂也郭璞解引莊子肌膚若¶
冰雪冰雪脂膏也陸德明釋文作彼陵切又引孫本作¶
凝牛烝切然則郭説陸音於爾雅皆未為得夫膏凝曰¶
脂爾雅用古字以冰為脂膏取義凝結而郭不見尚書¶
説文古字逺引冰雪為脂膏疏矣陸從而作彼陵切誤¶
矣若孫炎所傳爾雅本作凝字雖改古文於義不失¶
¶
　　○乿古文尚書治字也□□&KR1798;古文亂字也孔安國訓¶
<pb:KR1j0010_WYG_007-4a>¶
亂曰治按許叔重説文無乿字以□為古䜌字(吕員切)曰¶
亂也一曰治也又解&KR1798;曰治也幺子相亂&KR1528;治之也讀¶
若亂同(郎叚切)一曰理也又解亂亦曰治也从乙乙治之¶
也从&KR1798;(郎叚切)經典大抵以亂為不理亦或為理夫理亂¶
之義善惡相反而以理訓亂可惑焉若以古文尚書考¶
之以乿亂字别而體近豈隸古之初傳冩訛謬合為一¶
字而作治亂二訓後之諸儒遂不復辨之與¶
¶
　　○賡説文以為古續字俛說文以為古頫字(音俯)按唐韻¶
<pb:KR1j0010_WYG_007-4b>¶
以為説文之誤臣謂非說文誤蓋傳者失之説文必本¶
六書為音此二字之音皆於六體不協疑說文續字其¶
下必有賡載之說傳者因復出賡云或从庚貝頫字其¶
下或有低俛之訓因復出俛云或从人免古尚書釋文¶
賡有加孟皆行二切曰説文以為古續字徐鉉修說文¶
曰今俗作古行切陸不出續音而徐增古行切皆有意¶
焉¶
¶
　　○汜詩傳曰決復入為汜説文曰水别復入水也一曰¶
<pb:KR1j0010_WYG_007-5a>¶
汜窮瀆从水已聲(音似)今鄭西有汜水縣縣境有周襄王¶
廟按春秋傳襄王辟叔帶之難出于鄭處汜左氏傳書¶
汜从巳午之已而釋文音凡按説文氾字孚梵切訓曰¶
濫也从水□聲(□乎感切)今地名音凡則當从□乃得聲豈¶
鄭地本為氾从□而傳誤書从已或本从已而釋文誤¶
音凡與然則汜水音似相傳久矣¶
¶
　　○蠵以規下圭二切靈龜也郭景純說涪陵郡出大龜¶
甲可以卜縁中文如瑇瑁即今觜蠵龜一名靈蠵能鳴¶
<pb:KR1j0010_WYG_007-5b>¶
則此龜胸而鳴者也爾雅釋文舊本引字林曰大龜似¶
謂鳴新本引字林曰大龜似猬二説皆有誤按周官考¶
工記梓人刻畫祭器狀諸蟲獸有以胸鳴者鄭氏曰榮¶
原屬爾雅蠑螈與蠵並載釋魚則皆水蟲類馬融周禮¶
本作以胃鳴干寳本作以骨鳴胸胃骨三字相近雖容¶
有誤而馬鄭與干皆前世名儒或所授師説不同又按¶
説文蠵大龜也从胃鳴者从以二字義或可通用此參¶
驗字林當作以胃鳴是也蓋釋文舊本增以為似増胃¶
<pb:KR1j0010_WYG_007-6a>¶
為謂字之誤今本因改謂作猬以為形似猬誤之甚¶
¶
　　○祁地名亦大也音祇又上之切詩曰瞻彼中原其祁¶
孔有鄭以上章言麀鹿麌麌麀鹿牝也麌麕牝也謂此¶
章祁當麎麎麋牝也按麎本有辰脤二音又市尸切市¶
尸與上之其音蓋同豈古字假祁為麎故鄭得有此説¶
歟然則鄭氏釋經率多改字如曲禮庶人摯匹鄭云説¶
者以匹為騖陸遂於釋文匹字作木音非也按廣雅&KR3410;¶
鴄&KR1910;也古字省作匹鄭當直解匹為騖不煩引説者云¶
<pb:KR1j0010_WYG_007-6b>¶
陸氏又不當音木¶
¶
¶
¶
¶
¶
¶
¶
　　羣經音辨卷七¶
¶
<pb:KR1j0010_WYG_007-7a>¶
　　羣經音辨後序　　　　　　　　宋王觀國¶
¶
　　沈隱侯髙才博洽名亞董遷始譜四聲用分清濁以彰¶
天子聖哲及製郊居賦示草王筠筠讀至雌霓(五的翻)連¶
□沈撫掌欣抃曰僕嘗恐人呼為霓(五兮翻)次至墜石磓¶
星冰垂埳而帶坻筠皆擊節約曰知音者希直竒殆絶¶
所以相要政在此數句耳嗚呼郊居賦一篇無甚髙論¶
尚病世俗不能辨其音况羣經乎約欲正音徒留意於¶
詞章含宫咀商惡覩五經之㣲奥是宜梁武不甚遵用¶
<pb:KR1j0010_WYG_007-7b>¶
涕唾視之又何足怪夫國朝之興首以六經涵飬士類¶
逮仁廟當守儒風載郁典章粲然文元賈魏公緫角邃¶
曉羣經章解句達累官國子監譽望甚休遷崇政殿說¶
書天章閣侍講慶厯嘉祐中大拜居政地海内乂寧其¶
在經筵嘗進所著書曰羣經音辨凡五門七卷為後學¶
蓍龜有詔頒行實康定二年十有一月也公以經術致¶
將相出入文武有謀有庸被知裕陵始終如一勲上柱¶
國邑戸萬五千其遭遇之厚極儒者榮下視沈約見薄¶
<pb:KR1j0010_WYG_007-8a>¶
於蕭梁真局促轅下駒耳故能推其所學西破趙元昊¶
南走儂智髙外絶契丹之謀内弭甘陵之變羣經之効¶
昭若日星自胡蝗翳天神汴失守六飛廵□駐蹕三呉¶
戎事方興斯文未喪上留神經術登用鴻儒親札中庸¶
班賜多士發明奥境表章六經州建學官敎覃溥率紹¶
興己未夏五月臨安府學推明上意鏤公音辨敷錫方¶
州下逮諸邑寧化號稱多士部屬臨汀新葺縣庠衿佩¶
雲集是書初下繕冩相先字差毫釐動致魚魯且患不¶
<pb:KR1j0010_WYG_007-8b>¶
能周給諸生固請刻本藏于黌館以廣其傳嘯工東陽¶
閱月方就解頤折角馳騁羣經者自是遂得指南矣蓋¶
五經之行於世猶五星之麗乎天五嶽之蟠乎地五行¶
之蕃乎物五事之秀乎人康濟羣倫昭蘇萬彚其功豈¶
淺淺哉自有經籍以來未嘗無音沈熊著周易音三卷¶
王儉著尚書音四卷魯世達著毛詩音二卷李軌著禮¶
記音二卷徐文逺著春秋左傳音三卷非無音也無音¶
辨尔是宜句讀不明師承謬戾禮經以鼏為羃左氏以¶
<pb:KR1j0010_WYG_007-9a>¶
蒍為薳或於老氏更載為哉或於洪範改頗為陂以至¶
讀景為影命昭為韶文異而音同行翻有四召切有三¶
文同而音異旁及史傳諸子百家音雜字叢蓋亦不勝¶
其訛矣甚者武夫悍卒昧於一丁老師宿儒惑於三豕¶
取作屋穿鎚之誚貽杕杜伏獵之譏□□殊形□□異¶
狀忌水乃改洛為雒惡走乃省隨為隋類用俗文俱縁¶
臆出以下上為下上以縱横為縱横諡煬帝以為□好¶
竒乃爾易穆公而為繆振古如兹音辨之行固非小補¶
<pb:KR1j0010_WYG_007-9b>¶
漢唐藝文志箋注之書有曰音隐有曰音略有曰音義¶
有曰音訓有曰音鈔有曰釋音是其於音未必能辨有¶
曰辨證有曰辨疑有曰辨嫌有曰辨惑有曰辨字有曰¶
注辨是其所辨未必皆音獨陽休之著號稱辨嫌音又¶
皆蕪累不經為魏收所薄惟賈魏公沈研經㫖析類辨¶
音傳注箋題不為曲釋櫛理凝義啟沃宸衷至先王治¶
心守身經理天下之㣲意指物譬事豪析縷解故其辨¶
明舛誤是正羣書上不欺乎君下不欺乎民愈久愈明¶
<pb:KR1j0010_WYG_007-10a>¶
千載不泯渡江之後峩冠博帶傳習益多汀與虔鄰也¶
民喜弄兵盜賊蜂起郡城坐甲仰食如蠶方鄰壤用師¶
日疲饋運治賦餘暇獨與諸生雍容爼豆閒談經究㣲¶
從事音辨㡬於不達時務也鏤板于學雖秀民隸業瀝¶
懇有陳亦長此邦者之所願欲也書舊有序姑跋其後¶
云紹興壬戌秋七月中瀚日官舍西齋序汀州寧化縣¶
學鏤板¶
¶
<pb:KR1j0010_WYG_007-10b>¶
¶
¶
¶
¶
¶
¶
¶
¶
¶
